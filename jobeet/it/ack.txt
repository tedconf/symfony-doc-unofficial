Acknowledgments
===============

Scrivere un libro è sia eccitante che stancante. Scrivere un libro tecnico
è ancora più difficile.
Spendi ora dopo ora per capire come trasmettere i tuoi messaggi, esprimere
i concetti e come creare esempi semplici ma efficaci e riutilizzabili.

Scrivere un libro è impossibile da fare senza le persone intorno a te che
ti aiutano durante tutto il processo.

Il principale aiuto che puoi avere è quello della tua **famiglia**. E, devo
ammettere, che ne ho una delle più premurose e comprensive. 
Come imprenditore, spendo molto del mio tempo a lavoro. Come capo progetto
di symfony, spendo molto del mio tempo libero scrivendo la prossima versione
del framework. E poi, ho deciso di scrivere un altro libro. Ma senza il
continuo incoraggiamento di mia moglie,  **Hélène**, e dei miei due
stupendi bambini, **Thomas** e **Lucas**, questo libro non sarebbe mai
stato scritto in così poco tempo.

Non puoi scrivere un libro da solo, specialmente uno tecnico. Per questo,
ho avuto la fortuna di beneficiare dell'aiuto dei migliori revisori. Fanno
tutti parte dell'avventura di symfony e voglio ringraziarli per tutto il
tempo speso per il progetto.

**Kris Wallsmith**, il nostro community manager e release manager della
versione symfony 1.3, ha avuto il tempo per correggere la mia prosa
inglese, ben lontana dall'essere perfetta.
Quando questo libro è stato pubblicato nella versione giorno per giorno
sul sito di symfony, siccome vivo in Francia e lui vive negli Stati Uniti,
si è sempre alzato molto presto la mattina, durante tutto il mese compresi
i weekend, per leggere e correggere ogni capitolo.

**Stefan Koopmanschap**, uno dei più attivi evangelisti di symfony, si è
assunto la responsabilità di gestire i repository Subversion di questo
libro. Grazie al suo lavoro, potete fare il checkout del codice ed
iniziare a leggere il libro da qualsiasi capitolo.

**Fabian Lange**, il release manager di symfony 1.2, e l'"utente Windows"
di symfony, ha letto il libro con una diversa prospettiva e cercato di
impersonificare il lettore inesperto. Come nota a margine ha da poco
comprato un Mac, così ora necessitiamo di nuovo di qualcuno che prenda la
responsabilità di essere l'"utente Windows" di riferimento.

**Jonathan Wage**, il capo progetto di Doctrine, ha dedicato il tuo tempo
per creare l'edizione del libro dedicata a Doctrine. Grazie al suo grande
aiuto, avete la possibilità di scegliere tra Propel e Doctrine come ORM
per symfony, e comunque godervi lo stesso libro.

**Pascal Borreli**, un chiacchierone sul canale francese di symfony su
IRC ed il membro della comunità di symfony più amichevole, ha letto il
libro capitolo dopo capitolo alla velocità della luce. Il suo continuo
supporto e le sue parole gentili mi hanno tenuto di buon umore nello
scrivere il libro dall'inizio alla fine.

Come CEO di Sensio, ho molte responsabilità. E senza il supporto di tutto
il **team di Sensio**, non sarebbe stato possibile scrivere questo libro.
Un ringraziamento speciale va a **Grégory Pascal**, partner da 10 anni,
che all'inizio era abbastanza scettico riguardo al business model
dell'Open-Source e che ora lo abbraccia. Voglio anche ringraziare
**Laurent Vaquette**, il mio "aide de camp", che semplifica la mia vita
ogni giorno, e accetta di venire con me di tanto in tanto a mangiare
un *döner kebab*.

Voglio anche ringraziare tutti i **lettori online" per i suggerimenti che
mi hanno mandato dall'inizio. Hanno trovato un sacco di piccoli, e non
così piccoli, errori, inconsistenze e concetti non spiegati abbastanza bene.

Comprando un libro Open-Source, voi, come "**lettori offline**" siete i
miei eroi. Comprando un libro che potete leggere online gratuitamente
dimostrate che state attivamente supportando il progetto Open-Source symfony.

Per ultimo ma non da meno, voglio ringraziare **lulu.com**, il mio editore
virtuale, che ha reso la pubblicazione di un libro la cosa più semplice del
mondo. È veloce e divertente, ed il perfetto esempio del potere di internet.
Grazie al loro semplice processo di pubblicazione, potete sempre avere
accesso all'ultima versione del libro con le ultime correzioni.

*Merci à tous !*
