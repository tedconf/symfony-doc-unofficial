Giorno 5: Il routing
====================

Se avete portato a termine il giorno 4, dovreste avere preso confidenza con il 
pattern MVC e dovrebbe sembrarvi un modo più naturale di scrivere codice. 
Investite un po' di tempo in più per conoscerlo meglio e non tornerete più indietro.
Parlando di cose pratiche, ieri abbiamo personalizzato le pagine di Jobeet e
allo stesso tempo abbiamo rivisto alcuni concetti di symfony come il layout, gli
helper e gli slot.

Oggi ci addentreremo nel magnifico mondo del framework del routing di symfony.

~URL~
-----

Se cliccate su un'offerta di lavoro sulla homepage di Jobeet, l'URL apparirà
come il seguente: `/job/show/id/1`. Se avete già sviluppato altri siti in PHP,
sarete abituati a URL del tipo `/job.php?id=1`. Come fa symfony a farli funzionare?
Come fa symfony a decidere l'azione da chiamare basandosi su quest'URL?
Perché l'`id` dell'offerta di lavoro viene recuperata con  
`$request->getParameter('id')`? Oggi risponderemo a tutte queste domande.

Prima però parliamo un po' degli URL e di cosa siano esattamente. In un contesto 
web, un URL è l'identificatore univoco di una risorsa. Quando visitate un URL,
chiedete al browser di utilizzare una risorsa identificata da quell'URL.
Perciò, siccome l'URL è l'interconnessione tra il sito web e l'utente, deve 
comunicare significative informazioni riguardo alla risorsa che identifica. Ma 
gli URL "tradizionali" non descrivono davvero una risorsa, essi mostrano la 
struttura interna di un'applicazione. All'utente non interessa che il 
sito sia realizzato in PHP o che una particolare offerta di lavoro abbia un certo
identificatore sul database. Mostrare il funzionamento interno dell'applicazione
è piuttosto dannoso in termini di ~sicurezza|Sicurezza~: cosa succederebbe se l'utente
provasse ad accedere a risorse per cui non ha il permesso? Sicuramente lo 
sviluppatore dovrebbe metterle in sicurezza in modo appropriato, ma è sempre meglio
nascondere informazioni sensibili.

Gli URL sono molto importanti in symfony, a tal punto da avere un intero framework
dedicato alla loro gestione: il framework del **~routing|Routing~** . Il routing si occupa della
gestione degli URI interni e URL esterni. Quando arriva una richiesta, il routing
processa l'URL e lo converte in un URI interno.

Abbiamo già visto un URI interno della pagina di un'offerta di lavoro nel template
`showSuccess.php`:

    'job/show?id='.$job->getId()

L'~helper `url_for()`|`url_for()`~ converte l'URI interno in un vero e proprio URL:

    /job/show/id/1

L'URI interno è costituito da molte parti: `job` è il modulo, `show` è l'azione
e la query string aggiunge i parametri da passare all'azione. Lo schema generico
per un URI interno è il seguente:

    MODULO/AZIONE?chiave=valore&chiave_1=valore_1&...

Visto che il routing di symfony è un processo a due vie, si possono cambiare gli
URL senza cambiarne l'implementazione tecnica. Questo è uno dei vantaggi principali
del design pattern front-controller.

Configurazione del routing
--------------------------

La mappatura tra gli URI interni e gli URL esterni è stabilita nel file di
configurazione ~`routing.yml`~:

    [yml]
    # apps/frontend/config/routing.yml
    homepage:
      url:   /
      param: { module: default, action: index }

    default_index:
      url:   /:module
      param: { action: index }

    default:
      url:   /:module/:action/*

Il file `routing.yml` descrive le rotte. Una rotta ha un nome (`homepage`), uno
schema (`/:module/:action/*`) ed alcuni parametri (sotto la chiave `param`).

Quando arriva una richiesta, il routing cerca uno schema corrispondente per l'URL
passato. La prima rotta corrispondente vince, perciò l'ordine nel file `routing.yml`
è importante. Diamo uno sguardo ad alcuni esempi per comprendere meglio come
funziona tutto questo.

Quando si richiede l'homepage di Jobeet, che contiene l'URL `/job`, la prima rotta
corrispondente è `default_index`. In uno schema, una parola ~preceduta|Prefisso~ dai 
due punti (`:`) è una variabile, quindi `/:module` significa: individua una `/`
seguita da qualcosa. Nel nostro esempio, la variabile `module` ha come valore 
`job`. Questo valore può essere recuperato con `$request->getParameter('module')`.
Questa rotta definisce inoltre un valore di default per la variabile `action`.
Quindi, per tutti gli URL corrispondenti a questa rotta, la richiesta avrà
anche un parametro `action` con `index` come valore.

Se si richiede la pagina `/job/show/id/1`, symfony identificherà la corrispondenza
dell'ultimo schema: `/:module/:action/*`. In uno schema, l'asterisco (`*`) corrisponde
a un insieme di coppie variabile/valore separate da slash (`/`):

  | Parametro richiesto | Valore |
  | ------------------- | ------ |
  | module              | job    |
  | action              | show   |
  | id                  | 1      |

>**NOTE**
>Le viariabili `~module|Modulo~` e `~action|Azione~` sono speciali, visto che sono utilizzate da
>symfony per determinare quale azione eseguire.

L'URL `/job/show/id/1` può essere creato da un template utilizzando la seguente
chiamata all'helper `url_for()`:

    [php]
    url_for('job/show?id='.$job->getId())

Potete utilizzare anche il nome della rotta aggiungendo il prefisso `@`:

    [php]
    url_for('@default?module=job&action=show&id='.$job->getId())

Le chiamate sono equivalenti, ma l'ultima è più efficiente, visto che il sistema
di routing non deve analizzare tutte le rotte per trovare quella con la migliore
corrispondenza ed è meno legata all'implementazione (i nomi del modulo e dell'
azione non sono presenti nell'URI interno).


Personalizzazioni delle rotte
-----------------------------

Per ora, quando si richiede l'URL `/` nel browser, si ottiene la pagina
predefinita di congratulazioni di symfony. Questo perché l'URL corrisponde
alla ~rotta|Rotta~ `homepage`. Ma ha senso cambiarla per renderla l'homepage di
Jobeet. Per fare la modifica, cambiamo la variabile `module` della rotta
`homepage` in `job`:

    [php]
    # apps/frontend/config/routing.yml
    homepage:
      url:   /
      param: { module: job, action: index }

Possiamo ora cambiare il link del logo di Jobeet nel layout per fargli usare
la rotta `homepage`:

    [php]
    <h1>
      <a href="<?php echo url_for('@homepage') ?>">
        <img src="/images/jobeet.jpg" alt="Jobeet Job Board" />
      </a>
    </h1>

È stato facile!

>**TIP**
>Quando si aggiorna la configurazione delle rotte, le modifiche vengono
>immediatamente prese in considerazione nell'ambiente di sviluppo. Ma per farle
>funzionare anche nell'ambiente di produzione, occorre pulire la cache
>utilizzando il task `cache:clear`.

Per qualcosa di un po' più complesso, cambiamo l'URL della
pagina dei lavori in qualcosa di più sensato:

    /job/sensio-labs/paris-france/1/web-developer

Senza sapere niente su Jobeet e senza guardare la pagina, si può capire
dall'URL che Sensio Labs sta cercando uno sviluppatore web per lavorare
a Parigi, in Francia.

>**NOTE**
>Gli URL carini sono importanti, perché portano informazioni all'utente. Sono anche
>utili quando si copia e incolla un URL in una email o per ottimizzare il
>sito per i motori di ricerca.

Il seguente schema corrisponde a questo URL:

    /job/:company/:location/:id/:position

Modifichiamo il file `routing.yml` e la rotta `job` all'inizio del file:

    [yml]
    job_show_user:
      url:   /job/:company/:location/:id/:position
      param: { module: job, action: show }

Se si aggiorna l'homepage di Jobeet, i link ai lavori non sono cambiati. Questo
perché per rigenerare una rotta, bisogna passare le variabili richieste. Quindi
occorre cambiare la chiamata a `url_for()` in `indexSuccess.php`:

    [php]
    url_for('job/show?id='.$job->getId().'&company='.$job->getCompany().
      '&location='.$job->getLocation().'&position='.$job->getPosition())

Un ~URI interno~ può anche essere espresso come array:

    [php]
    url_for(array(
      'module'   => 'job',
      'action'   => 'show',
      'id'       => $job->getId(),
      'company'  => $job->getCompany(),
      'location' => $job->getLocation(),
      'position' => $job->getPosition(),
    ))

Requisiti
---------

Durante il primo giorno di tutorial, abbiamo parlato della ~validazione|Validazione~ e
della gestione degli errori per buone ragioni. Il sistema delle rotte ha
una capacità di validazione intrinseca. Ogni schema di variabili può
essere validato da un'espressione regolare definita usando la voce
`~requirements|Requirements~` nella definizione della ~rotta|Rotta~:

    [yml]
    job_show_user:
      url:   /job/:company/:location/:id/:position
      param: { module: job, action: show }
      requirements:
        id: \d+

La voce `requirements` forza `id` a essere un valore numerico. Altrimenti,
la rotta non corrisponderà.

Classi di rotte
---------------

Ogni rotta definita in ~`routing.yml`~ viene internamente convertita in un oggetto
della classe [`sfRoute`](http://www.symfony-project.org/api/1_4/sfRoute). Questa
classe può essere cambiata definendo una voce `class` nella definizione della
rotta. Se avete familiarità col protocollo ~HTTP~, forse saprete che definisce
diversi "metodi", come `~GET~`, `~POST~`, `~HEAD~`, `~DELETE~` e `~PUT~`. I primi tre
sono supportati da tutti i browser, mentre gli altri due no.

Per restringere una rotta a corrispondere solo ad alcuni metodi di richiesta,
si può cambiare la classe della rotta in
[`sfRequestRoute`](http://www.symfony-project.org/api/1_4/sfRequestRoute) ed
aggiungere un requisito per la variabile virtuale `sf_method`:

    [yml]
    job_show_user:
      url:   /job/:company/:location/:id/:position
      class: sfRequestRoute
      param: { module: job, action: show }
      requirements:
        id: \d+
        sf_method: [get]

>**NOTE**
>Richiedere a una rotta di corrispondere solo ad alcuni ~metodi HTTP~ non
>è esattamente equivalente a usare `sfWebRequest::isMethod()` nell'azione.
>Questo perché il routing continuerà a cercare una rotta corrispondente
>se il metodo non corrisponde a quello atteso.

Classi di oggetti rotta
-----------------------

Il nuovo URI interno per un lavoro è un po' lungo e difficile da scrivere
(`url_for('job/show?id='.$job->getId().'&company='.$job->getCompany().'&location='.$job->getLocation().'&position='.$job->getPosition())`),
ma come abbiamo appena imparato nella sezione precedente, la classe della
rotta può essere cambiata. Per la rotta `job_show_user`, è meglio usare
[~`sfPropelRoute`~](http://www.symfony-project.org/api/1_4/sfPropelRoute),
essendo la classe ottimizzata per rotte che rappresentano oggetti ##ORM##
o insiemi di oggetti ##ORM##:

    [yml]
    job_show_user:
      url:     /job/:company/:location/:id/:position
      class:   sfPropelRoute
      options: { model: JobeetJob, type: object }
      param:   { module: job, action: show }
      requirements:
        id: \d+
        sf_method: [get]

La voce `options` personalizza il comportamento della rotta. Qui, l'opzione
`model` definisce la classe del modello di ##ORM## (`JobeetJob`) relativa
alla rotta e l'opzione `type` impone che questa rotta sia legata a un
oggetto (si può anche usare `list`, se una rotta rappresenta un insieme
di oggetti).

La rotta `job_show_user` ora sa della sua relazione con `JobeetJob` e
quindi possiamo semplificare la chiamata a ~`url_for()`~:

    [php]
    url_for(array('sf_route' => 'job_show_user', 'sf_subject' => $job))

oppure solo:

    [php]
    url_for('job_show_user', $job)

>**NOTE**
>Il primo esempio è utile quando si devono passare più parametri
>oltre all'oggetto.

Questo funziona perché tutte le variabili nella rotta hanno un corrispondente
metodo di accesso nella classe `JobeetJob` (ad esempio, la variabile di rotta
`company` è sostituita con il valore di`getCompany()`).

Guardando gli URL generati, non sono proprio come li avremmo voluti:

    http://jobeet.localhost/frontend_dev.php/job/Sensio+Labs/Paris%2C+France/1/Web+Developer

Dobbiamo applicare uno "~slug|Slug~" ai valori delle colonne, sostituendo tutti i
caratteri non ASCII con un `-`. Apriamo il file `JobeetJob` e aggiungiamo i
seguenti metodi alla classe:

    [php]
<propel>
    // lib/model/JobeetJob.php
</propel>
<doctrine>
    // lib/model/doctrine/JobeetJob.class.php
</doctrine>
    public function getCompanySlug()
    {
      return Jobeet::slugify($this->getCompany());
    }

    public function getPositionSlug()
    {
      return Jobeet::slugify($this->getPosition());
    }

    public function getLocationSlug()
    {
      return Jobeet::slugify($this->getLocation());
    }

Quindi, creiamo il file `lib/Jobeet.class.php` e vi inseriamo il metodo
`slugify`:

    [php]
    // lib/Jobeet.class.php
    class Jobeet
    {
      static public function slugify($text)
      {
        // sostituisce tutto tranne lettere e punti con -
        $text = preg_replace('/\W+/', '-', $text);

        // cancella gli spazi e converte in minuscolo
        $text = strtolower(trim($text, '-'));

        return $text;
      }
    }

>**NOTE**
>In questo tutorial, non mostriamo mai l'istruzione di apertura `<?php`
>negli esempi che contengono solo codice PHP, in modo da ottimizzare
>lo spazio e salvare un po' di alberi. Ovviamente dovete ricordare
>sempre di aggiungerla quando create un nuovo file PHP.
>Al contrario non va messa nei file dei template.

Abbiamo definito tre metodi di accesso "virtuali": `getCompanySlug()`,
`getPositionSlug()` e `getLocationSlug()`. Essi restituiscono i valori
delle rispettive colonne, dopo aver applicato il metodo `slugify()`.
Ora possiamo sostituire i veri nomi delle colonne con i loro
corrispettivi virtuali nella rotta `job_show_user`:

    [yml]
    job_show_user:
      url:     /job/:company_slug/:location_slug/:id/:position_slug
      class:   sfPropelRoute
      options: { model: JobeetJob, type: object }
      param:   { module: job, action: show }
      requirements:
        id: \d+
        sf_method: [get]

Ora abbiamo gli URL che ci aspettavamo:

    http://jobeet.localhost/frontend_dev.php/job/sensio-labs/paris-france/1/web-developer

Ma siamo solo a metà strada. La rotta può generare un URL basato su un
oggetto, ma può anche trovare l'oggetto relativo a un URL dato. L'oggetto
relativo può essere recuperato col metodo `getObject()` dell'oggetto rotta.
Quando una richiesta in arrivo viene esaminata, il routing memorizza
la rotta corrispondente in modo che possa essere usata nelle azioni.
Quindi, cambiamo il metodo `executeShow()` per usare l'oggetto rotta per
recuperare l'oggetto `Jobeet`:

    [php]
    class jobActions extends sfActions
    {
      public function executeShow(sfWebRequest $request)
      {
        $this->job = $this->getRoute()->getObject();
        $this->forward404Unless($this->job);
      }

      // ...
    }

Se si prova a recuperare un lavoro per una `id` sconosciuta, si otterrà
una pagina di errore 404, ma il messaggio di errore è cambiato:

![404 con sfPropelRoute](http://www.symfony-project.org/images/jobeet/1_4/05/404_propel_route.png)

Questo perché l'~errore 404|Errore 404~ è stato lanciato automaticamente dal metodo
`getRoute()`. Quindi possiamo semplificare ulteriormente il metodo
`executeShow`:

    [php]
    class jobActions extends sfActions
    {
      public function executeShow(sfWebRequest $request)
      {
        $this->job = $this->getRoute()->getObject();
      }

      // ...
    }

>**TIP**
>Se non si vuole che la rotta generi un errore 404, si può impostare l'opzione
>di routing `allow_empty` a `true`.

-

>**NOTE**
>L'oggetto collegato a una rotta è caricato in modo pigro. Viene
>recuperato dal database solo se si richiama il metodo `getRoute()`.

Il routing nelle azioni e nei template
--------------------------------------

In un template, l'helper `url_for()` converte un URI interno in un URL esterno.
Alcuni altri helper di symfony accettano anche un URI interno come parametro, come
l'helper ~`link_to()`~, che genera un tag `<a>`:

    [php]
    <?php echo link_to($job->getPosition(), 'job_show_user', $job) ?>

Genera il seguente codice HTML:

    [php]
    <a href="/job/sensio-labs/paris-france/1/web-developer">Web Developer</a>

Sia `url_for()` che `link_to()` possono generare anche URL assolute:

    [php]
    url_for('job_show_user', $job, true);

    link_to($job->getPosition(), 'job_show_user', $job, true);

Se si vuole generare un URL da un'azione, si può usare il metodo `generateUrl()`:

    [php]
    $this->redirect($this->generateUrl('job_show_user', $job));

>**SIDEBAR**
>La famiglia dei metodi "~redirect|Rinvio~"
>
>Ieri abbiamo parlato dei metodi "forward". Tali metodi redirigono la richiesta
>corrente a un'altra azione senza passare dal browser.
>
>I metodi "redirect" redirigono l'utente a un altro URL. Come per i "forward", si
>può usare il metodo `redirect()`, o i metodi scorciatoia `redirectIf()` e
>`redirectUnless()`.

Classi di raggruppamento delle rotte
------------------------------------

Per il modulo `job`, abbiamo già personalizzato la rotta dell'azione `show`,
ma gli URL per gli altri metodi (`index`, `new`, `edit`, `create`, `update`,
e `delete`) sono ancora gestiti dalla rotta `default`:

    [yml]
    default:
      url: /:module/:action/*

La rotta `default` è un ottimo modo per iniziare a scrivere codice senza definire
troppe rotta. Ma siccome tale rotta agisce come "acchiappa-tutto", non può essere
configurata per necessità specifiche.

Siccome tutte le azioni `job` sono legate alla classe del modello `JobeetJob`,
possiamo definire facilmente una rotta personalizzata ~`sfPropelRoute`~ per ciascuno,
come abbiamo già fatto per l'azione `show`. Ma siccome il modulo `job` definisce
le classiche sette azioni possibili per un modello, possiamo anche usare la classe
[~`sfPropelRouteCollection`~](http://www.symfony-project.org/api/1_4/sfPropelRouteCollection).
Apriamo il file `routing.yml` e modifichiamolo come segue:

    [yml]
    // apps/frontend/config/routing.yml

    job:
      class:   sfPropelRouteCollection
      options: { model: JobeetJob }

    job_show_user:
      url:     /job/:company_slug/:location_slug/:id/:position_slug
      class:   sfPropelRoute
      options: { model: JobeetJob, type: object }
      param:   { module: job, action: show }
      requirements:
        id: \d+
        sf_method: [get]

    # default rules
    homepage:
      url:   /
      param: { module: job, action: index }

    default_index:
      url:   /:module
      param: { action: index }

    default:
      url:   /:module/:action/*

La rotta `job` qui sopra è una scorciatoia che genera automaticamente le seguenti
sette rotte `sfPropelRoute`:

    [yml]
    job:
      url:     /job.:sf_format
      class:   sfPropelRoute
      options: { model: JobeetJob, type: list }
      param:   { module: job, action: index, sf_format: html }
      requirements: { sf_method: get }

    job_new:
      url:     /job/new.:sf_format
      class:   sfPropelRoute
      options: { model: JobeetJob, type: object }
      param:   { module: job, action: new, sf_format: html }
      requirements: { sf_method: get }

    job_create:
      url:     /job.:sf_format
      class:   sfPropelRoute
      options: { model: JobeetJob, type: object }
      param:   { module: job, action: create, sf_format: html }
      requirements: { sf_method: post }

    job_edit:
      url:     /job/:id/edit.:sf_format
      class:   sfPropelRoute
      options: { model: JobeetJob, type: object }
      param:   { module: job, action: edit, sf_format: html }
      requirements: { sf_method: get }

    job_update:
      url:     /job/:id.:sf_format
      class:   sfPropelRoute
      options: { model: JobeetJob, type: object }
      param:   { module: job, action: update, sf_format: html }
      requirements: { sf_method: put }

    job_delete:
      url:     /job/:id.:sf_format
      class:   sfPropelRoute
      options: { model: JobeetJob, type: object }
      param:   { module: job, action: delete, sf_format: html }
      requirements: { sf_method: delete }

    job_show:
      url:     /job/:id.:sf_format
      class:   sfPropelRoute
      options: { model: JobeetJob, type: object }
      param:   { module: job, action: show, sf_format: html }
      requirements: { sf_method: get }

>**NOTE**
>Alcune rotte generate da `sfPropelRouteCollection` hanno lo stesso ~URL~. Il
>routing è comunque in grado di usarle perché hanno differenti ~metodi HTTP~
>come richiesta.

Le rotte `job_delete` e `job_update` richiedono ~metodi HTTP~ che non sono
supportati dai browser (rispettivamente `~DELETE~` e `~PUT~`). Ma funzionano perché
symfony li simula. Apriamo il template `_form.php` per vedere un esempio:

    [php]
    // apps/frontend/modules/job/templates/_form.php
    <form action="..." ...>
    <?php if (!$form->getObject()->isNew()): ?>
      <input type="hidden" name="sf_method" value="PUT" />
    <?php endif; ?>

    <?php echo link_to(
      'Delete',
      'job/delete?id='.$form->getObject()->getId(),
      array('method' => 'delete', 'confirm' => 'Are you sure?')
    ) ?>

Tutti gli helper di symfony possono essere istruiti per simulare qualsiasi
metodo HTTP si vuole, passando il parametro speciale `sf_method`.

>**NOTE**
>symfony ha altri parametri speciali simili a `sf_method`, tutti che iniziano
>col ~prefisso|Prefisso~ `sf_`. Nelle rotte generate viste sopra, se ne può vedere un altro:
>`sf_format`, che sarà spiegato in un giorno successivo.

Debug delle rotte
-----------------

Quando si usa un insieme di rotte, a volte è utile elencare le rotte generate.
Il task `app:routes` mostra tutte le rotte per una data applicazione:

    $ php symfony app:routes frontend

Si possono ottenere anche molte informazioni di ~debug|Debug~ per una rotta passando il
suo nome come parametro aggiuntivo:

    $ php symfony app:routes frontend job_edit

Rotte di default
----------------

È una buona pratica definire ~rotte|Rotta~ per tutti i proprio URL.
Siccome la rotta `job` definisce tutte le rotte necessarie per
descrivere l'applicazione Jobeet, si possono rimuovere o
commentare le rotte di default nel file di configurazione `routing.yml`:

    [yml]
    // apps/frontend/config/routing.yml
    #default_index:
    #  url:   /:module
    #  param: { action: index }
    #
    #default:
    #  url:   /:module/:action/*

L'applicazione Jobeet deve funzionare come prima.

A domani
--------

Questo giorno è stato riempito di nuove informazioni. Abbiamo imparato come usare
il framework del routing di syfmony e come disaccoppiare le nostre URL dall'
implementazione tecnica.

Nel tutorial di domani non introdurremo nuovi concetti, ma spenderemo un po' di
tempo per approfondire quello che abbiamo visto finora.

__ORM__
