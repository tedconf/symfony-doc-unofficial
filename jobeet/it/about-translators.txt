Informazioni sui traduttori
===========================

**Massimiliano Arione** dopo anni alle dipendenze di una nota media agency 
italiana, è ora uno sviluppatore freelance. Dal 2001 lavora con PHP 
ed è appassionato di Linux e Internet, ma non solo. 
Infatti vanta esperienza anche con MySQL, XHTML, CSS e Javascript. 
È PHP5 Zend Certified Engineer.

**Francesco Fullone** è un geek che cerca di spacciarsi per il CEO di una 
piccola web agency italiana chiamata Ideato, con la quale cerca, con un certo 
successo, di portare i principi dello sviluppo agile anche nel mondo PHP. 
È un evangelista PHP ed Open-Source e l'attuale presidende del GrUSP, 
il principale PHP User Group italiano, che ha come scopo il miglioramento
dell'ecosistema PHP in Italia e che ogni anno organizza il phpDay in giro 
per la penisola. Si sente felice ogni volta che qualche altro sviluppatore 
italiano partecipa attivamente a progetti come questo libro.

**Daniel Londero** è uno sviluppatore PHP dal 2005, anno in cui consegue
la laurea in Informatica. Negli ultimi anni ha raccolto parecchia
esperienza anche con PostgreSQL, XHTML e CSS. Nel 2007 si avvicina a
symfony framework che inizia a studiare per hobby decidendo poi di
introdurlo ed utilizzarlo in azienda per importanti progetti web. Nel
tempo libero dà il suo contributo alla community di symfony traducendo
la documentazione ufficiale e cercando di chiudere qualche ticket
aperto dagli utenti. Linux è il suo unico sistema operativo.


