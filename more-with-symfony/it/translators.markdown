A proposito dei traduttori
==========================


Fabrizio Pucci
--------------

Fabrizio Pucci nasce a Genova nel 1969. Inizia a studiare l'HTML appena uscite
le prime specifiche e nel 2000 si avvicina alla programmazione lato server con
l'asp. Dopo qualche mese abbraccia la causa dell'open source utilizzando
Linux e sviluppando applicazioni web in linguaggio PHP, ma saltuariamente anche
in C# e Java. Ha scritto numerosi articoli sulla programmazione, pubblicati su
diversi siti web. Segue symfony dalla versione 1.0 e per questo framework ha segnalato
bug, sviluppato plugin e applicazioni. Tra queste ultime citiamo www.estatica.it
l'enciclopedia della musica italiana.
È da poco diventato papà di Sara e questo suo nuovo ruolo lo rende immensamente felice.
È possibile contattarlo all’indirizzo email: fabrizio.pucci.ge@gmail.com

Francesco Fullone
-----------------

Francesco Fullone è un geek che cerca di spacciarsi per il CEO di una piccola
web agency italiana chiamata Ideato, con la quale cerca, con un certo successo,
di portare i principi dello sviluppo agile anche nel mondo PHP. E’ un
evangelista PHP ed Open- Source e l’attuale presidente del GrUSP, il principale
PHP User Group italiano, che ha come scopo il miglioramento dell’ecosistema PHP
in Italia e che ogni anno organizza il phpDay in giro per la penisola. Si sente
felice ogni volta che qualche altro sviluppatore italiano partecipa attivamente
a progetti come questo libro.
È possibile contattarlo all’indirizzo email: ffullone@gmail.com

Massimiliano Arione
-------------------

Massimiliano Arione, dopo anni alle dipendenze di una nota media agency
italiana, è ora uno sviluppatore freelance. Dal 2001 lavora con PHP ed è
appassionato di Linux e Internet, ma non solo. Infatti vanta esperienza anche
con MySQL, XHTML, CSS e Javascript. È PHP5 Zend Certified Engineer.
È possibile contattarlo all’indirizzo email: garakkio@gmail.com

Daniel Londero
--------------

Daniel Londero è uno sviluppatore PHP dal 2005, anno in cui consegue la laurea
in Informatica. Negli ultimi anni ha raccolto parecchia esperienza anche con
PostgreSQL, XHTML e CSS. Nel 2007 si avvicina a symfony, che inizia a
studiare per hobby, decidendo poi di introdurlo ed utilizzarlo in azienda per
importanti progetti web. Nel tempo libero dà il suo contributo alla community
di symfony, traducendo la documentazione ufficiale e cercando di chiudere
qualche ticket aperto dagli utenti. Linux è il suo unico sistema operativo.
È possibile contattarlo all’indirizzo email: daniel.londero@gmail.com
