Appendice B - Licenza per la Documentazione Libera GNU
======================================================

* Traduzione italiana non ufficiale
* Versione 1.3, 3 Novembre 2008
* Copyright (C) 2000, 2001, 2002, 2007, 2008 Free Software Foundation, Inc. <http://fsf.org/>

Chiunque può copiare e distribuire copie letterali di questo
documento di licenza; non è tuttavia permesso modificarlo.

Questa è una traduzione non ufficiale della GNU Free
Documentation License in italiano. Non è una pubblicazione
della Free Software Foundation, e non ha validità legale per i
termini di distribuzione della documentazione che usa la GNU
FDL; solo il testo originale inglese della GNU FDL ha tale
validità. Comunque, speriamo che questa traduzione aiuti chi
parla italiano a comprendere meglio la GNU FDL.

0. PREAMBOLO
------------

Lo scopo di questa licenza è di rendere "liberi" un manuale, un
testo o altri documenti funzionali e utili, nel senso di
assicurare a tutti la libertà effettiva di copiarli e
ridistribuirli, con o senza modifiche, con o senza fini di
lucro. In secondo luogo questa licenza prevede per autori ed
editori il modo per ottenere il giusto riconoscimento del
proprio lavoro, preservandoli dall'essere considerati
responsabili per modifiche apportate da altri.

Questa licenza garantisce il "copyleft": questo significa che
i lavori che derivano dal documento originale devono essere
ugualmente liberi. È il complemento alla Licenza Pubblica
Generale GNU, che è una licenza di tipo "copyleft" pensata per
il software libero.

Questa licenza è stata progettata appositamente per l'uso con
manuali di software libero, perché il software libero ha
bisogno di documentazione libera: un programma libero dovrebbe
accompagnarsi a manuali che forniscano le stesse libertà del
software. Questa licenza non è limitata alla manualistica del
software; può essere utilizzata per ogni testo che tratti un
qualsiasi argomento e al di là dell'avvenuta pubblicazione
cartacea. Si raccomanda l'uso di questa licenza principalmente
per opere che abbiano fini didattici o per manuali.

1. APPLICABILITÀ E DEFINIZIONI
------------------------------

Questa licenza si applica a qualsiasi manuale o altra opera, su
ogni tipo di supporto, che contenga la nota, posta dal
detentore del copyright, che attesti la possibilità di
distribuzione secondo i termini di questa licenza. Tale nota
permette universalmente, senza pagamento di diritti e senza
limiti di durata di utilizzare il lavoro secondo le condizioni
qui specificate. Con "documento", nel seguito ci si riferisce a
qualsiasi manuale o opera. Ogni fruitore è un destinatario
della licenza ed è ad esso che si fa riferimento. Si conviene
che la licenza viene accettata se si copia, modifica o
distribuisce il lavoro in una maniera tale da richiedere il
permesso secondo le leggi sul copyright.

Una "versione modificata" del documento è ogni opera contenente
il documento stesso o parte di esso, sia riprodotto alla
lettera che con modifiche, oppure traduzioni in un'altra
lingua.

Una "sezione secondaria" è un'appendice cui si fa riferimento o
una premessa del documento e riguarda esclusivamente il
rapporto dell'editore o dell'autore del documento con
l'argomento generale del documento stesso (o argomenti affini)
e non contiene nulla che possa essere compreso nell'argomento
principale. (Perciò, se il documento è in parte un manuale di
matematica, una sezione secondaria non può contenere
spiegazioni di matematica). Il rapporto con l'argomento può
essere un tema collegato storicamente con il soggetto
principale o con soggetti affini, o essere costituito da
argomentazioni legali, commerciali, filosofiche, etiche o
politiche pertinenti.

Le "sezioni non modificabili" sono alcune sezioni secondarie i
cui titoli sono esplicitamente elencati come titoli delle
sezioni non modificabili nella nota che indica che il documento
è realizzato sotto questa licenza. Se una sezione non rientra
nella precedente definizione di sezione secondaria, allora non
è permesso che venga definita come non modificabile. Il
documento può anche non contenere sezioni non modificabili. Se
nel documento non vengono indicate sezioni non modificabili,
allora significa che non ve ne sono.

I "testi di copertina" sono dei brevi brani di testo che sono
elencati, nella prima o quarta pagina di copertina, nella nota
che indica che il documento è rilasciato sotto questa licenza.
Il testo sulla prima di copertina può essere composto al
massimo di 5 parole mentre quello sulla quarta di copertina può
essere al massimo di 25 parole.

Una copia "trasparente" indica una copia leggibile da un
calcolatore, codificata in un formato le cui specifiche sono
disponibili pubblicamente, tale che il suo contenuto possa
essere modificato in modo semplice con generici editor di testi
o (per immagini composte da pixel) con generici editor di
immagini o (per i disegni) con qualche editor di disegni
ampiamente diffuso; la copia deve essere adatta al trattamento
per la formattazione o per la conversione in una varietà di
formati atti alla successiva formattazione. Una copia fatta in
un formato di file, per il resto trasparente, i cui marcatori o
assenza di tali sono stati progettati per intralciare o
scoraggiare modifiche future da parte dei lettori non è
trasparente. Un formato immagine non è trasparente se viene
usato per rappresentare una notevole quantità di testo. Una
copia non "trasparente" viene detta "opaca".

Esempi di formati adatti per copie trasparenti sono l'ASCII
puro senza marcatori, il formato di ingresso per Texinfo, il
formato di ingresso per LaTeX, SGML o XML accoppiati ad una DTD
pubblica e disponibile, e i formati conformi agli standard HTML
semplice, Postscript e PDF progettati per essere modificati
manualmente. Esempio di formati immagine trasparenti includono
il PNG, XCF e JPG. I formati opachi includono i formati
proprietari che possono essere letti e modificati solo con word
processor proprietari, SGML o XML per cui non è in genere
disponibile la DTD o gli strumenti per il trattamento, e i
formati HTML, Postscript e PDF generati automaticamente da
qualche word processor esclusivamente come output.

La "pagina del titolo" di un libro stampato indica la pagina
del titolo stessa, più qualche pagina seguente per quanto
necessario a contenere in modo leggibile, il materiale che la
licenza prevede che compaia nella pagina del titolo. Per opere
in formati in cui non sia contemplata esplicitamente la pagina
del titolo, con "pagina del titolo" si intende il testo
prossimo al titolo dell'opera, precedente l'inizio del corpo
del testo.

Il termine "editore" indica qualunque persona o entità che
distribuisce al pubblico copie del documento.

Una sezione "Intitolata XYZ" significa una sottosezione con
nome del documento il cui titolo sia precisamente XYZ o che
contenga XYZ in parentesi dopo il testo che traduce XYZ in
un'altra lingua (in questo caso XYZ sta per uno specifico nome
di sezione menzionato sotto, come per i "Riconoscimenti",
"Dediche", "Approvazioni", o "Storia"). Secondo questa
definizione, "preservare il titolo" di tale sezione quando si
modifica il documento, significa che essa rimane una sezione
"Intitolata XYZ".

Il documento può includere dei limiti alla garanzia accanto
alla nota affermante l'applicazione di questa licenza al
documento. Questi limiti alla garanzia sono da considerare da
includere come riferimento a questa licenza, ma solo per quanto
riguarda le limitazioni alla garanzia: ogni altra implicazione
che questi limiti alla garanzia possono avere è da considerarsi
nulla e non ha effetto sul significato di questa licenza.

2. COPIE LETTERALI
------------------

Si può copiare e distribuire il documento con qualsiasi mezzo,
con o senza fini di lucro, purché tutte le copie contengano
questa licenza, le note di copyright e l'avviso che questa
licenza si applica al documento, e che non si aggiungano altre
condizioni al di fuori di quelle della licenza stessa. Non si
possono usare misure tecniche per impedire o controllare la
lettura o la produzione di copie successive alle copie che si
producono o distribuiscono. Si possono comunque accettare
compensi per la copiatura. Se si distribuiscono un numero
sufficiente di copie si devono seguire anche le condizioni
della sezione 3.

Alle stesse condizioni sopra menzionate si possono prestare
copie e mostrarle pubblicamente.

3. COPIARE IN NOTEVOLI QUANTITÀ
-------------------------------

Se si pubblicano a mezzo stampa (o in formati che tipicamente
posseggono copertine) più di 100 copie del documento, e la nota
della licenza richiede uno o più testi di copertina, si devono
includere nelle copie, in modo chiaro e leggibile, tutti i
testi di copertina indicati: il testo della prima di copertina
in prima di copertina e il testo di quarta di copertina in
quarta di copertina. Ambedue devono identificare l'editore che
pubblica il documento. La prima di copertina deve presentare il
titolo completo con tutte le parole che lo compongono
egualmente visibili ed evidenti. Si può aggiungere altro
materiale alle copertine. Il copiare con modifiche limitate
alle sole copertine, purché si preservino il titolo e le altre
condizioni viste in precedenza, è considerato alla stregua di
copiare alla lettera.

Se il testo richiesto per le copertine è troppo voluminoso per
essere riprodotto in modo leggibile, se ne può mettere una
prima parte (per quanto ragionevolmente può stare) in
copertina, e continuare il resto nelle pagine immediatamente
seguenti.

Se si pubblicano o distribuiscono copie opache del documento in
numero superiore a 100, si deve anche includere una copia
trasparente leggibile da un calcolatore in ogni copia oppure
menzionare in ogni copia opaca un indirizzo di rete di
calcolatori pubblicamente accessibile che utilizzi un
protocollo di rete standard pubblico, da cui si possa scaricare
liberamente una copia trasparente completa del documento, senza
materiale aggiuntivo. Se si adotta quest'ultima opzione, si
deve prestare la giusta attenzione, nel momento in cui si
inizia la distribuzione in quantità elevata di copie opache, ad
assicurarsi che la copia trasparente rimanga accessibile
all'indirizzo stabilito fino ad almeno un anno dopo l'ultima
distribuzione (direttamente o attraverso distributori o
rivenditori) di quell'edizione al pubblico.

È caldamente consigliato, benché non obbligatorio, contattare
l'autore del documento prima di distribuirne un numero
considerevole di copie, per metterlo in grado di fornire una
versione aggiornata del documento.

4. MODIFICHE
------------

Si possono copiare e distribuire versioni modificate del
documento rispettando le condizioni delle precedenti sezioni 2
e 3, purché la versione modificata sia realizzata seguendo
questa stessa licenza, con la versione modificata che svolga il
ruolo del "documento", così da estendere la licenza sulla
distribuzione e la modifica a chiunque ne possieda una copia.
Inoltre nelle versioni modificate si deve:
A. Usare nella pagina del titolo (e nelle copertine se ce ne
sono) un titolo diverso da quello del documento, e da
quelli di versioni precedenti (che devono essere elencati
nella sezione storia del documento ove presenti). Si può
usare lo stesso titolo di una versione precedente se
l'editore di quella versione originale ne ha dato il
permesso.
B. Elencare nella pagina del titolo, come autori, una o più
persone o gruppi responsabili in qualità di autori delle
modifiche nella versione modificata, insieme ad almeno
cinque fra i principali autori del documento (tutti gli
autori principali se sono meno di cinque), a meno che
questi non abbiano acconsentito a liberarvi da
quest'obbligo.
C. Dichiarare nella pagina del titolo il nome dell'editore
della versione modificata in qualità di editore.
D. Conservare tutte le note di copyright del documento
originale.
E. Aggiungere un'appropriata nota di copyright per le
modifiche di seguito alle altre note di copyright.
F. Includere, immediatamente dopo la nota di copyright, una
nota di licenza che dia pubblicamente il permesso di usare
la versione modificata nei termini di questa licenza, nella
forma mostrata nell'addendum alla fine di questo testo.
G. Preservare in tale nota di licenza l'elenco completo di
sezioni non modificabili e testi di copertina richiesti
come previsto dalla licenza del documento.
H. Includere una copia non modificata di questa licenza.
I. Conservare la sezione intitolata "Storia", e il suo titolo,
e aggiungere a questa un elemento che riporti almeno il
titolo, l'anno, i nuovi autori, e gli editori della
versione modificata come figurano nella pagina del titolo.
Se non ci sono sezioni intitolate "Storia" nel documento,
crearne una che riporti il titolo, gli autori, gli editori
del documento come figurano nella pagina del titolo, quindi
aggiungere un elemento che descriva la versione modificata
come detto in precedenza.
J. Conservare l'indirizzo in rete riportato nel documento, se
c'è, al fine del pubblico accesso ad una copia trasparente,
e possibilmente l'indirizzo in rete per le precedenti
versioni su cui ci si è basati. Questi possono essere
collocati nella sezione "Storia". Si può omettere un
indirizzo di rete per un'opera pubblicata almeno quattro
anni prima del documento stesso, o se l'originario editore
della versione cui ci si riferisce ne dà il permesso.
K. In ogni sezione di "Ringraziamenti" o "Dediche", si
conservino il titolo, il senso, il tono ivi utilizzati.
L. Si conservino inalterate le sezioni non modificabili del
documento, nei propri testi e nei propri titoli. I numeri
della sezione o equivalenti non sono considerati parte del
titolo della sezione.
M. Si cancelli ogni sezione intitolata "Approvazioni". Tale
sezione non può essere inclusa nella versione modificata.
N. Non si cambi il titolo di sezioni esistenti in
"Approvazioni" o in modo tale che si possa creare
confusione con i titoli di sezioni non modificabili.
O. Si conservino tutti i limiti alla garanzia.

Se la versione modificata comprende nuove sezioni di primaria
importanza o appendici che ricadono in "sezioni secondarie", e
non contengono materiale copiato dal documento, si ha facoltà
di rendere non modificabili quante sezioni si voglia. Per fare
ciò si aggiunga il loro titolo alla lista delle sezioni non
modificabili nella nota di licenza della versione modificata.
Questi titoli devono essere distinti dai titoli di ogni altra
sezione.

Si può aggiungere una sezione intitolata "Approvazioni", a
patto che non contenga altro che le approvazioni alla versione
modificata prodotte da vari soggetti--per esempio, affermazioni
di revisione o che il testo è stato approvato da una
organizzazione come la definizione normativa di uno standard.

Si può aggiungere un brano fino a cinque parole come testo di
prima di copertina e un brano fino a 25 parole come testo di
quarta di copertina, alla fine dell'elenco dei testi di
copertina nella versione modificata. Solamente un brano del
testo di prima di copertina e uno del testo di quarta di
copertina possono essere aggiunti (anche con adattamenti) da
ciascuna persona o organizzazione. Se il documento include già
un testo di copertina per la stessa copertina, precedentemente
aggiunto o adattato da qualunque fruitore o dalla stessa
organizzazione nel nome della quale si agisce, non se ne può
aggiungere un altro, ma si può rimpiazzare il vecchio ottenendo
l'esplicita autorizzazione dall'editore precedente che aveva
aggiunto il testo di copertina.

L'autore/i e l'editore/i del documento non danno, tramite
questa licenza, il permesso di usare i loro nomi per
pubblicizzare o asserire, anche implicitamente, la loro
approvazione di ogni versione modificata.

5. COMBINAZIONE DI DOCUMENTI
----------------------------

Si può combinare il documento con altri pubblicati con questa
licenza, seguendo i termini definiti nella precedente sezione 4
per le versioni modificate, a patto che si includa l'insieme di
tutte le sezioni non modificabili di tutti i documenti
originali, senza modifiche, e si elenchino tutte come sezioni
non modificabili della combinazione di documenti nella licenza
della stessa, mantenendo tutti i limiti alla garanzia.

Nella combinazione è necessaria una sola copia di questa
licenza, e più sezioni non modificabili possono essere
rimpiazzate da una singola copia se identiche. Se ci sono più
sezioni non modificabili con lo stesso nome ma contenuti
differenti, si renda unico il titolo di ciascuna sezione
aggiungendovi, alla fine e fra parentesi, il nome dell'autore o
editore della sezione, se noti, o altrimenti un numero
distintivo. Si facciano gli stessi aggiustamenti ai titoli
delle sezioni nell'elenco delle sezioni non modificabili nella
nota di copyright della combinazione.

Nella combinazione si devono unire le varie sezioni intitolate
"Storia" nei vari documenti originali di partenza per formare
una unica sezione intitolata "Storia"; allo stesso modo si
unisca ogni sezione intitolata "Ringraziamenti", e ogni sezione
intitolata "Dediche". Si devono eliminare tutte le sezioni
intitolate "Approvazioni".

6. RACCOLTE DI DOCUMENTI
------------------------

Si può produrre una raccolta che consista del documento e di
altri documenti rilasciati sotto questa licenza, e rimpiazzare
le singole copie di questa licenza nei vari documenti con una
sola inclusa nella raccolta, solamente se si seguono le regole
fissate da questa licenza per le copie alla lettera come se si
applicassero a ciascun documento.

Si può estrarre un singolo documento da tale raccolta e
distribuirlo separatamente sotto questa licenza, solo se si
inserisce una copia di questa licenza nel documento estratto e
se si seguono tutte le altre regole fissate da questa licenza
per le copie alla lettera del documento.

7. AGGREGAZIONE A LAVORI INDIPENDENTI
-------------------------------------

Un'unione del documento o sue derivazioni con altri documenti o
lavori separati o indipendenti, all'interno di, o a formare un,
archivio o un supporto, per la memorizzazione o la
distribuzione, viene chiamato un "aggregato" se il copyright
risultante dall'unione non viene usato per limitare i diritti
legali degli utilizzatori oltre a ciò che viene permesso dai
singoli lavori. Quando il documento viene incluso in un
aggregato, questa licenza non si applica ad altri lavori
nell'aggregato che non siano essi stessi dei lavori derivati
dal documento.

Se le esigenze del testo di copertina della sezione 3 sono
applicabili a queste copie del documento allora, se il
documento è inferiore alla metà dell'intero aggregato i testi
di copertina del documento possono essere piazzati in copertine
che delimitano il documento all'interno dell'aggregato, o
dell'equivalente elettronico delle copertine se il documento è
in un formato elettronico. Altrimenti devono apparire nella
copertina dell'intero aggregato.

8. TRADUZIONE
-------------

La traduzione è considerata un tipo di modifica, di conseguenza
si possono distribuire traduzioni del documento nei termini
della sezione 4. Rimpiazzare sezioni non modificabili con
traduzioni richiede un particolare permesso da parte dei
detentori del copyright, ma è possibile includere la traduzione
di parti o di tutte le sezioni non modificabili in aggiunta
alle versioni originali di queste sezioni. È possibile
includere una traduzione di questa licenza, di tutte le
avvertenze del documento e di tutti i limiti di garanzia, a
condizione che si includa anche la versione originale in
inglese della licenza completa, comprese le avvertenze e
limitazioni di garanzia. In caso di discordanza tra la
traduzione e la versione originale inglese di questa licenza o
avvertenza o limitazione di garanzia, prevale sempre la
versione originale inglese.

Se una sezione del documento viene titolata "Riconoscimenti",
"Dediche", o "Storia", il requisito (sezione 4) di preservare
il titolo (sezione 1) richiederà tipicamente il cambiamento del
titolo.

9. CESSAZIONE DELLA LICENZA
---------------------------

Non si può sublicenziare il documento, copiarlo, modificarlo, o
distribuirlo al di fuori dei termini espressamente previsti da questa
licenza. Ogni altro tentativo di applicare una licenza al documento,
copiarlo, modificarlo, o distribuirlo è nullo e pone fine
automaticamente ai diritti previsti da questa licenza.

In ogni caso, se cessano tutte le violazioni di questa Licenza, allora
la specifica licenza di un particolare detentore del copyright viene
ripristinata (a) in via provvisoria, a meno che e fino a quando il
detentore del copyright non faccia estinguere esplicitamente e
definitivamente la licenza, e (b) in via permanente se il detentore del
copyright non notifica in alcun modo la violazione entro 60 giorni dalla
cessazione della licenza.

Inoltre, la licenza di un dato detentore del copyright viene
ripristinata in maniera permanente se quest'ultimo notifica la
violazione in maniera adeguata, se si tratta della prima volta che si
riceve una notifica di violazione della licenza (per qualsiasi opera)
dallo stesso detentore di copyright, e se la violazione viene corretta
entro 30 giorni dalla data di ricezione della notifica di violazione.

La cessazione dei diritti come specificato in questa sezione non provoca
la cessazione delle licenze di terze parti che abbiano ricevuto copie o
diritti secondo questa licenza. Se i diritti sono cessati e non sono
stati ristabiliti in via permanente, la ricezione di una copia dello
stesso materiale, in tutto o in parte, non dà alcun diritto ad
utilizzarlo.

10. REVISIONI FUTURE DI QUESTA LICENZA
--------------------------------------

La Free Software Foundation può occasionalmente pubblicare
versioni nuove o rivedute della Licenza per Documentazione
Libera GNU. Le nuove versioni saranno simili nello spirito alla
versione attuale ma potrebbero differirne in qualche dettaglio
per affrontare nuovi problemi e concetti. Si veda
http://www.gnu.org/copyleft/ .

Ad ogni versione della licenza viene dato un numero che la
distingue. Se il documento specifica che si riferisce ad una
versione particolare della licenza "o ogni versione
successiva", si ha la possibilità di seguire termini e
condizioni sia della versione specificata che di ogni versione
successiva pubblicata (non come bozza) dalla Free Software
Foundation. Se il documento non specifica un numero di versione
particolare di questa licenza, si può scegliere ogni versione
pubblicata (non come bozza) dalla Free Software Foundation.
Se il documento specifica che un delegato può decidere quale
futura versione di questa licenza può essere utilizzata,
allora la dichiarazione pubblica di accettazione della versione,
da parte del delegato, autorizza in maniera permanente a scegliere
tale versione per il documento.

11. CAMBIO DI LICENZA
---------------------

Il termine "sito per la collaborazione massiva multiautore" (o "sito
MMC") indica qualsiasi server web che pubblica opere sottoponibili a
copyright e fornisce a chiunque appositi strumenti per modificare tali
opere. Un wiki pubblico modificabile da chiunque è un esempio di server
in questione. Una "collaborazione massiva multiautore" (o "MMC")
contenuta nel sito indica un qualunque insieme di opere sottoponibili a
copyright pubblicate sul sito MMC.

Il temine "CC-BY-SA" indica la licenza Creative Commons
Attribution-Share Alike 3.0 pubblicata dalla Creative Commons
Corporation, un'organizzazione senza fini di lucro con sede principale a
San Francisco, California, come anche le future versioni di tale licenza
pubblicate dalla stessa organizzazione.

"Incorporare" significa pubblicare o ripubblicare un documento in tutto
o in parte, come parte di un altro documento.

Una MMC è "qualificata a cambiare questa licenza" se ha adottato questa
licenza e se tutte le opere precedentemente pubblicate con questa
licenza altrove rispetto alla MMC e successivamente incorporate del
tutto o in parte nella MMC (1) non hanno testo di copertina o sezioni
invarianti e (2) sono state incorporate prima del 1 Novembre 2008.

L'operatore di un sito MMC può ripubblicare un MMC contenuto nel sito
con una CC-BY-SA nello stesso sito in qualsiasi momento prima del 1
Agosto 2009, da parte di una MMC qualificata a cambiare questa licenza.

APPENDICE: Come usare questa licenza per i vostri documenti
-----------------------------------------------------------

Per applicare questa licenza ad un documento che si è scritto,
si includa una copia della licenza nel documento e si inserisca
la seguente nota di copyright appena dopo la pagina del titolo:

Copyright (c) ANNO VOSTRO NOME. È permesso copiare,
distribuire e/o modificare questo documento seguendo i
termini della "Licenza per documentazione libera GNU",
versione 1.3 o ogni versione successiva pubblicata dalla
Free Software Foundation; senza sezioni non modificabili,
senza testi di prima di copertina e di quarta di copertina.
Una copia della licenza è inclusa nella sezione intitolata
"Licenza per la documentazione libera GNU".

Se ci sono sezioni non modificabili, testi di prima di
copertina e di quarta di copertina, scrivere nella parte
"senza...copertina." il testo seguente:

con le seguenti sezioni non modificabili ELENCA I LORO
TITOLI, con i seguenti testi di prima di copertina ELENCO, e
con i seguenti testi di quarta di copertina ELENCO.

Se esistono delle sezioni non modificabili ma non i testi di
copertina, o qualche altra combinazione dei tre elementi sopra
riportati, fondere assieme le alternative in modo da
conformarsi alla situazione descritta.

Se il vostro documento contiene esempi non banali di programma
in codice sorgente si raccomanda di realizzare gli esempi
contemporaneamente applicandovi anche una licenza di software
libero di vostra scelta, come ad esempio la Licenza Pubblica
Generica GNU, al fine di permetterne l'uso come software
libero.
