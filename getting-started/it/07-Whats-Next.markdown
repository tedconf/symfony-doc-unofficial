E ora?
======

Dopo aver seguito le istruzioni dei capitoli precedenti, si dovrebbe avere
a disposizione un progetto symfony pienamente operativo. Si è così pronti
a utilizzare symfony.

Ulteriore documentazione è disponibile nella pagina principale della
[documentazione](http://www.symfony-project.org/doc/1_4/).

Su questa pagina si troverà il tutorial Jobeet, che è probabilmente
il modo migliore per imparare symfony. Esso spiega in gran dettaglio
lo sviluppo di un'applicazione web dall'inizio alla fine e insegna
le best practice dello sviluppo web. È anche possibile acquistare
un [libro stampato](http://www.amazon.com/gp/product/2918390151).

Si può anche consultare la
[guida di riferimento a symfony](http://www.symfony-project.org/reference/1_4/en/)
e analizzare la configurazione del framework. Questo libro è una risorsa
inestimabile, quando si ha bisogno di trovare qualcosa rapidamente. Come
ogni altra parte della documentazione di symfony, è disponibile anche
come [libro stampato](http://www.amazon.com/gp/product/2918390143).

Il framework symfony ha molte grandi caratteristiche e molta
documentazione liberamente disponibile. Ma uno dei più grandi
valori che un progetto Open Source può avere è la sua comunità
e symfony ha una delle comunità più attive e amichevoli che si
possono trovare. Iniziando a usare symfony per i propri progetti,
si consideri l'ipotesi di unirsi alla comunità di symfony:

  * Iscrivendosi alla [mailing-list degli utenti](http://groups.google.com/group/symfony-users)
    o alla [mailing-list italiana](http://groups.google.com/group/symfony-it)

  * Iscrivendosi al [feed del blog ufficiale](http://feeds.feedburner.com/symfony/blog)

  * Iscrivendosi al [feed di symfony planet](http://feeds.feedburner.com/symfony/planet)

  * Chiacchierando in chat [sul canale IRC #symfony](irc://irc.freenode.net/symfony)
    su freenode
