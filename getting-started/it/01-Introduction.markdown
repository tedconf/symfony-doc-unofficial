Introduzione
============

Il framework symfony è un framework MVC full-stack che aiuta a sviluppare
siti web più velocemente. Inoltre segue una serie di best practice che 
aiutano a sviluppare siti web sicuri e facilmente manutenibili. Essere fautore
delle best practice inizia già da quando decidi di installare il framework.

Installare symfony non è molto diverso dall'installare ogni altro software PHP
ma per rendere l'installazione sicura fin dall'inizio, non ci si può limitare
a caricare tutti i file nella web root directory come descritto in molte
guide all'installazione. Il processo richiederà poco tempo in più per installare
symfony, ma lo sforzo ha il suo valore. Inoltre, come per l'installazione di
tutti gli altri software PHP, esistono molte piccole trappole in cui si può cadere
che possono rendere l'esperienza più difficile di quanto dovrebbe essere.

Questo tutorial spiega tutto quello che si dovrebbe sapere per iniziare un 
nuovo progetto con symfony. Dall'installazione di symfony stesso alla creazione
di un'applicazione alla configurazione del web server; alla fine del tutorial
si avrà un'applicazione symfony completamente funzionante, pronta all'uso per il 
tuo prossimo progetto.